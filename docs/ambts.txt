# Ambtsinstructie voor de politie en andere opsporingsambtenaren

#### HOOFDSTUK 1. Algemeen

#####Artikel 1 | Begripsbepaling
```
1. In dit besluit wordt verstaan onder ambtenaar:
   a. de ambtenaar van politie, bedoeld in artikel 2, onder a, van de 
      Politiewet 2012;
2. In dit besluit wordt verstaan onder meerdere:
   a. de ambtenaar die uit hoofde van zijn functie of krachtens beschikking of 
      aanwijzing met de leiding is belast of het bevel heeft over de 
      taakuitvoering;
   b. indien op grond van het bepaalde onder a, geen meerdere kan worden 
      aangewezen de ambtenaar van politie die een hogere rang heeft of, bij 
      gelijkheid in rang, degene met de meeste dienstjaren;
3. In dit besluit wordt verstaan onder:   
   a. geweld: elke dwangmatige kracht van meer dan geringe betekenis 
      uitgeoefend op personen of zaken;
   b. geweldmiddel:
      1° de krachtens artikel 22 van de Politiewet 2012 toegelaten bewapening;
   c. vrijheidsbeperkende middelen, waaronder hulpmiddelen jegens 
      ingeslotenen:   
      1° de krachtens artikel 22 van de Politiewet 2012 toegelaten 
         vrijheidsbeperkende middelen;
   d. automatisch vuur: het lossen van meerdere schoten als gevolg van het 
      eenmalig overhalen van de trekker van een vuurwapen; 
   e. de arts: de dienstdoend adviserend arts;  
   f. het gebruik van een vuurwapen: het richten, het gericht houden of het 
      schieten met een vuurwapen;
   g. surveillancehond: hond bedoeld om te worden ingezet bij de 
      surveillancedienst, het optreden van de mobiele eenheid of het bewaken 
      en beveiligen van personen, objecten en diensten;
   h. cel: een afsluitbare ruimte geschikt voor het dag- en nachtverblijf van 
      een persoon;
   i. dienstpistool: het rechtens aan de ambtenaar toegekende pistool.
4. In dit besluit wordt onder ingeslotene verstaan degene die rechtens van 
   zijn vrijheid is beroofd. Onder ingeslotene wordt mede verstaan degene die 
   ten behoeve van de hulpverlening aan hem op het politie- of brigadebureau 
   is ondergebracht.   
```

#####Artikel 2 | Legitimatiebewijs
```
De ambtenaar legitimeert zich met het legitimatiebewijs dat aan hem is 
verstrekt:
a. bij optreden in burgerkleding ongevraagd, tenzij bijzondere omstandigheden 
   dit onmogelijk maken, en
b. bij optreden in uniform, op verzoek daartoe.
```

#### HOOFDSTUK 2. Geweld

#####Artikel 4 | Uitgangspunten
```
Het gebruik van een geweldmiddel of vrijheidsbeperkend middel is uitsluitend 
toegestaan aan een ambtenaar:
a. aan wie dat middel rechtens is toegekend, voor zover hij optreedt ter 
   uitvoering van de taak met het oog waarop het middel hem is toegekend, en
b. die in het gebruik van dat middel is geoefend.
```

#####Artikel 7 | Bevoegdheid tot vuurwapengebruik
```
1. Het gebruik van een vuurwapen, niet zijnde het gebruik, bedoeld in het 
   artikel 8, is slechts geoorloofd:
    a. om een persoon aan te houden ten aanzien van wie redelijkerwijs mag 
       worden aangenomen dat deze:
       1° een voor onmiddellijk gebruik gereed zijnd vuurwapen bij zich heeft 
          en dat tegen personen zal gebruiken, of
       2° aanstonds ander levensbedreigend geweld tegen personen zal gebruiken;
    b. om een persoon aan te houden die zich aan zijn aanhouding, voorgeleiding 
       of andere rechtmatige vrijheidsbeneming tracht te onttrekken of heeft 
       onttrokken, en die wordt verdacht van of is veroordeeld wegens het 
       plegen van een misdrijf waarop een lange gevangenisstraf is gesteld en:  
       1° dat een ernstige aantasting vormt van de lichamelijke integriteit,
       2° betrekking heeft op het zich wederrechtelijk bevinden in een woning 
          of op het daarbij behorende besloten erf met gebruik van geweld of 
          bedreiging met geweld tegen personen, of
       3° dat door zijn gevolg bedreigend voor de samenleving is of kan zijn. 
    c. om direct gevaar voor het leven van personen of voor het ontstaan van 
       zwaar lichamelijk letsel af te wenden. 
2. In de gevallen, bedoeld in het eerste lid, onder a en b, wordt van het 
   vuurwapen geen gebruik gemaakt indien de identiteit van de aan te houden 
   persoon bekend is en redelijkerwijs mag worden aangenomen dat het uitstel 
   van de aanhouding geen onaanvaardbaar te achten gevaar voor de rechtsorde 
   met zich brengt.
3. Onder het plegen van een misdrijf, bedoeld in het eerste lid, onder b, 
   worden mede begrepen de poging en de deelnemingsvormen, bedoeld in de 
   artikelen 47 en 48 van het Wetboek van Strafrecht.
```

#####Artikel 8 | Automatisch vuur
```
Het gebruik van automatisch vuur mag alleen plaatsvinden door ambtenaren 
die zijn aangewezen door de korpschef en is slechts geoorloofd om direct 
gevaar voor het leven van personen of voor het ontstaan van zwaar 
lichamelijk letsel af te wenden.
```

#####Artikel 10 | Ter hand nemen
```
1. De ambtenaar mag slechts een vuurwapen, niet zijnde een vuurwapen waarmee 
   automatisch vuur kan worden afgegeven, ter hand nemen:
   a. in gevallen waarin het gebruik van een vuurwapen is toegestaan, of
   b. in verband met zijn veiligheid of die van anderen, indien redelijkerwijs 
      mag worden aangenomen dat een situatie ontstaat, waarin hij bevoegd is 
      een vuurwapen te gebruiken.
2. Indien een situatie als bedoeld in het eerste lid, onderdeel b, zich niet of 
   niet meer voordoet, bergt de ambtenaar terstond het vuurwapen op.  
```

#####Artikel 10a | Waarschuwing voor schot
```
1. De ambtenaar waarschuwt onmiddellijk voordat hij gericht met een vuurwapen, 
   zal schieten, met luide stem of op andere niet mis te verstane wijze dat 
   geschoten zal worden, indien niet onverwijld het gegeven bevel wordt 
   opgevolgd. Deze waarschuwing, die zo nodig vervangen kan worden door een 
   waarschuwingsschot, blijft slechts achterwege, wanneer de omstandigheden 
   de waarschuwing niet toelaten.
2. Een waarschuwingsschot moet op zodanige wijze worden gegeven, dat gevaar 
   voor personen of zaken zoveel mogelijk wordt vermeden.
```

<!-- #####Artikel 11 | Voorafgaande artikelen niet van toepassing

De artikelen 7 tot en met 10a zijn niet van toepassing op het gebruik en het 
ter hand nemen van een wapen dat is geladen met niet-penetrerende projectielen.


#####Artikel 11a | Niet-penetrerende projectielen

1. Het gebruik van een wapen dat is geladen met niet-penetrerende projectielen 
   is slechts geoorloofd:
   a. om een persoon aan te houden ten aanzien van wie redelijkerwijs mag 
      worden aangenomen dat hij een voor onmiddellijk gebruik gereed zijnd 
      wapen bij zich heeft en dit tegen personen zal gebruiken of aanstonds 
      ander geweld tegen personen zal gebruiken;
   b. om een persoon aan te houden die zich aan zijn aanhouding, voorgeleiding 
      of andere rechtmatige vrijheidsbeneming tracht te onttrekken of heeft 
      onttrokken;
   c. om een persoon die de openbare orde in ernstige mate verstoort en niet 
      direct kan worden aangehouden, tijdelijk weerloos te maken of te 
      markeren, ten einde hem later aan te houden;
   d. ter verspreiding van samenscholingen of volksmenigten, die een ernstige 
      en onmiddellijke bedreiging vormen voor de veiligheid van personen of 
      zaken;
   e. ter verdediging tegen of voor het onder controle brengen van agressieve 
      dieren;
   f. om direct gevaar voor het leven van personen of voor het ontstaan van 
      zwaar lichamelijk letsel af te wenden.
2. Het gebruik, bedoeld in het eerste lid, onder c en d, is slechts 
   geoorloofd in opdracht van de meerdere na vooraf verkregen toestemming 
   van het bevoegd gezag.
3. Niet-penetrerende projectielen die bestemd zijn voor het gebruik, bedoeld
   in het eerste lid, onder c, worden niet gebruikt voor situaties, bedoeld 
   in het eerste lid, onder d.


#####Artikel 11b | Waarschuwing voor schot

De ambtenaar waarschuwt onmiddellijk voordat hij gericht een wapen dat is 
geladen met niet-penetrerende projectielen zal gebruiken, met luide stem of 
op andere niet mis te verstane wijze dat geschoten zal worden, indien niet 
onverwijld het gegeven bevel wordt opgevolgd. Deze waarschuwing blijft 
slechts achterwege, wanneer de omstandigheden de waarschuwing niet toelaten.
 -->

#####Artikel 12c | Stroomstootwapen
```
Het gebruik van een stroomstootwapen in de schietmodus is slechts geoorloofd:
   a. om een persoon aan te houden ten aanzien van wie redelijkerwijs mag 
      worden aangenomen dat hij een voor onmiddellijk gebruik gereed zijnd 
      wapen bij zich heeft en dit tegen een persoon zal gebruiken of aanstonds 
      ander geweld tegen personen zal gebruiken;
   b. om een persoon aan te houden die zich aan aanhouding, voorgeleiding of 
      andere rechtmatige vrijheidsbeneming tracht te onttrekken of heeft 
      onttrokken;
   c. ter verdediging tegen of voor het onder controle brengen van agressieve 
      dieren;
   d. om direct gevaar voor het leven van personen of voor het ontstaan van 
      zwaar lichamelijk letsel af te wenden.       
```

#####Artikel 12d | Waarschuwing vooraf
```
De ambtenaar waarschuwt onmiddellijk voordat hij een stroomstootwapen tegen 
een persoon zal gebruiken, met luide stem of op andere niet mis te verstane 
wijze dat een stroomstootwapen gebruikt zal worden, indien niet onverwijld 
het gegeven bevel wordt opgevolgd. Deze waarschuwing blijft achterwege 
indien de omstandigheden de waarschuwing redelijkerwijs niet toelaten.     
```

#####Artikel 12e | Wapenstok
```
Het gebruik van de wapenstok is slechts geoorloofd:
a. om een persoon aan te houden ten aanzien van wie redelijkerwijs mag worden 
   aangenomen dat hij een voor onmiddellijk gebruik gereed zijnd wapen bij 
   zich heeft en dit tegen een persoon zal gebruiken of aanstonds ander geweld 
   tegen personen zal gebruiken;
b. om een persoon aan te houden ten aanzien van wie redelijkerwijs mag worden 
   aangenomen dat hij een voor onmiddellijk gebruik gereed zijnd wapen bij 
   zich heeft en dit tegen een persoon zal gebruiken of aanstonds ander geweld 
   tegen personen zal gebruiken;
c. om een persoon op afstand te houden die een ambtenaar in diens 
   taakuitoefening belemmert of die geen gehoor geeft aan een bevoegd gegeven 
   bevel of vordering;
d. ter verspreiding van samenscholingen of volksmenigten die een onmiddellijke 
   bedreiging vormen voor de openbare orde;
e. om direct gevaar voor het leven van personen of voor het ontstaan van zwaar 
   lichamelijk letsel af te wenden.     
```

#####Artikel 12f | Waarschuwing vooraf
```
De ambtenaar of de meerdere onder wiens bevel de ambtenaar optreedt, waarschuwt 
onmiddellijk voordat hij een wapenstok tegen een persoon zal gebruiken, met 
luide stem of op andere niet mis te verstane wijze dat een wapenstok gebruikt 
zal worden, indien niet onverwijld het gegeven bevel wordt opgevolgd. Deze 
waarschuwing blijft achterwege indien de omstandigheden de waarschuwing 
redelijkerwijs niet toelaten.   
```

#####Artikel 13 | Gebruik van traangas
```
1. Het gebruik van traangas is slechts geoorloofd:
   a. in gesloten ruimten ter aanhouding van een persoon indien redelijkerwijs 
      mag worden aangenomen dat die persoon een voor onmiddellijk gebruik 
      gereed zijnd vuurwapen bij zich heeft en dat tegen personen zal gebruiken 
      dan wel ander levensbedreigend geweld tegen personen zal gebruiken;
   b. anders dan in gesloten ruimten ter verspreiding van samenscholingen of 
      volksmenigten die een ernstige en onmiddellijke bedreiging vormen voor de 
      veiligheid van personen of voor zaken.
2. Het gebruik van traangas is slechts geoorloofd in opdracht van de meerdere 
   na vooraf verkregen toestemming van het bevoegd gezag.
3. De meerdere die bevel geeft tot het verspreiden van traangas geeft bij dit 
   bevel aan hoeveel traangasgranaten worden gebruikt.  
```

#####Artikel 15 | Politie-surveillance-hond
```
Het inzetten van een surveillancehond als geweldmiddel is slechts geoorloofd 
onder het direct en voortdurend toezicht van een geleider bij:
a. de surveillancedienst, en
b. het bewaken en beveiligen van personen, objecten en diensten.
```

#####Artikel 15a | Voorwaarden voor inzet
```
1. Het inzetten van een surveillancehond als geweldmiddel is slechts geoorloofd:
    a. om een persoon aan te houden ten aanzien van wie redelijkerwijs mag 
       worden aangenomen dat hij een voor onmiddellijk gebruik gereed zijnd 
       vuurwapen bij zich heeft en dat tegen personen zal gebruiken dan wel 
       aanstonds ander geweld tegen personen zal gebruiken;
    b. om een persoon aan te houden die zich aan zijn aanhouding, voorgeleiding 
       of andere rechtmatige vrijheidsbeneming tracht te onttrekken of heeft 
       onttrokken, en die wordt verdacht van of is veroordeeld wegens het 
       plegen van een misdrijf waarop een lange gevangenisstraf is gesteld;
    c. om direct gevaar voor het leven van personen of voor het ontstaan van 
       zwaar lichamelijk letsel af te wenden.
2. De inzet van de surveillancehond als geweldmiddel is voorts geoorloofd ter 
   verspreiding van samenscholingen of volksmenigten die een ernstige en 
   onmiddellijke bedreiging vormen voor de veiligheid van personen of voor 
   zaken. Deze inzet geschiedt aangelijnd.
3. Onder het plegen van een misdrijf, bedoeld in het eerste lid, onder b, 
   worden mede begrepen de poging en de deelnemingsvormen, bedoeld in de 
   artikelen 47 en 48 van het Wetboek van Strafrecht.
```

#####Artikel 15b | Waarschuwing vooraf
```
De ambtenaar waarschuwt onmiddellijk voordat hij een surveillancehond tegen een 
persoon zal inzetten, met luide stem of op andere niet mis te verstane wijze 
dat een surveillancehond ingezet zal worden, indien niet onverwijld het gegeven 
bevel wordt opgevolgd. Deze waarschuwing blijft achterwege indien de 
omstandigheden de waarschuwing redelijkerwijs niet toelaten.
```

#### HOOFDSTUK 3. Veiligheids- en vervoersfouillering

#####Artikel 20 | Onderzoek aan kleding
```
1. Het onderzoek aan de kleding, bedoeld in artikel 7, derde lid, van de 
   Politiewet 2012, en het onderzoek aan de kleding van een te vervoeren 
   persoon, bedoeld in het vierde lid van dat artikel, geschiedt door het 
   oppervlakkig aftasten van de kleding en wordt zo veel mogelijk 
   uitgevoerd door een ambtenaar van hetzelfde geslacht als degene die aan 
   het onderzoek wordt onderworpen.
2. Als de ambtenaar bij het onderzoek, bedoeld in artikel 7, derde lid, 
   van de Politiewet 2012, of bij het onderzoek, bedoeld in het vierde 
   lid van dat artikel, ten behoeve van het vervoer van een persoon, 
   voorwerpen aantreft die een gevaar kunnen vormen voor de veiligheid 
   van de betrokkene of voor anderen, neemt hij die voorwerpen in bewaring.
```

#### HOOFDSTUK 4. Vrijheidsbeperkende middelen en hulpmiddelen

#####Artikel 22 | Aanleggen handboeien
```
Ten behoeve van het vervoer of een verplaatsing kan de ambtenaar een persoon 
die rechtens van zijn vrijheid is beroofd, handboeien aanleggen indien op 
grond van de feiten of omstandigheden redelijkerwijs gevaar valt te vrezen voor:
a. ontvluchting, of
b. de veiligheid van de persoon die rechtens van zijn vrijheid is beroofd, van 
   de ambtenaar of van derden.
```

#### HOOFDSTUK 5. Hulpverlening

#####Artikel 24 | Zorgplicht
```
1. De ambtenaar draagt er zorg voor personen met lichte verwondingen, 
   ziekteverschijnselen en personen ten aanzien van wie twijfel op dit 
   punt bestaat, de weg te wijzen naar een huisarts of naar een 
   E.H.B.O.-afdeling van een ziekenhuis. Indien dat noodzakelijk is, 
   verleent de ambtenaar bemiddeling bij het verkrijgen van passend vervoer.
2. De ambtenaar draagt er zorg voor dat personen met ernstige verwondingen en 
   bewustelozen, waar onder mede worden verstaan personen die niet wekbaar of 
   niet aanspreekbaar zijn, per ambulance naar het ziekenhuis worden vervoerd.
   De gegevens omtrent aard en omstandigheden van de gebeurtenis die tot de 
   ziektetoestand heeft geleid, alsmede de op de persoon aangetroffen 
   medische gegevens en geneesmiddelen, worden door hem ter beschikking van 
   de medische hulpverleners gesteld.
```

#### HOOFDSTUK 6. Maatregelen jegens ingeslotenen

#####Artikel 26 | Voorzieningen
```
1. De korpschef treft voorzieningen opdat de ingeslotene in ieder geval 
   beschikt over:
   a. slaapgelegenheid,
   b. eten en drinken in overeenstemming met medische en levensbeschouwelijke 
      of godsdienstige eisen,
   c. sanitair,
   d. de noodzakelijke medische zorg en
   e. informatie over de gang van zaken in het politiecellencomplex.
2. Bij ministeriële regeling worden regels gesteld over de inrichting van 
   een politiecellencomplex.
3. De ambtenaar handelt jegens de ingeslotene overeenkomstig het bepaalde 
   bij of krachtens dit artikel.
```

#####Artikel 28 | Voorwerpen die gevaar kunnen opleveren
```
1. De ambtenaar onderzoekt de ingeslotene direct voorafgaand aan de insluiting, 
   door het aftasten en doorzoeken van diens kleding en van de voorwerpen die 
   de ingeslotene bij zich draagt of met zich mee voert op de aanwezigheid van 
   voorwerpen die tijdens de insluiting een gevaar voor de veiligheid van de 
   betrokkene of voor anderen kunnen vormen.
2. Bij het aantreffen van voorwerpen die een gevaar kunnen vormen als bedoeld 
   in het eerste lid, neemt de ambtenaar deze in bewaring.  
3. Het onderzoek, bedoeld in het eerste lid, wordt zoveel mogelijk uitgevoerd 
   door een ambtenaar van hetzelfde geslacht als degene die aan het onderzoek 
   wordt onderworpen.    
```

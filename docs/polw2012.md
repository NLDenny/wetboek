# Politiewet 2012

#### HOOFDSTUK 1. Begripsbepalingen

#####Artikel 1 | Begripsbepaling
```
1. In deze wet en de daarop berustende bepalingen wordt verstaan onder:
   a. korpschef: de korpschef, bedoeld in artikel 27.
2. In deze wet en de daarop berustende bepalingen wordt onder strafrechtelijke 
   handhaving van de rechtsorde mede verstaan: het waken over de veiligheid 
   van personen.   
```

#####Artikel 2 | Ambtenaren van politie
```
Ambtenaren van politie in de zin van deze wet zijn:
a. ambtenaren die zijn aangesteld voor de uitvoering van de politietaak;
b. ambtenaren die zijn aangesteld voor de uitvoering van technische, 
   administratieve en andere taken ten dienste van de politie.
```

#### HOOFDSTUK 2. De uitvoering van de politietaak

#####Artikel 3 | Taak politie
```
De politie heeft tot taak in ondergeschiktheid aan het bevoegd gezag en in 
overeenstemming met de geldende rechtsregels te zorgen voor de daadwerkelijke 
handhaving van de rechtsorde en het verlenen van hulp aan hen die deze behoeven.
```

#####Artikel 6 | Bevoegd in de gehele stad 
```
De ambtenaar van politie is bevoegd zijn taak uit te oefenen in de gehele 
stad Los Santos.
```

#####Artikel 7 | Geweldgebruik, binnentreden en fouilleren
```
1. De ambtenaar van politie die is aangesteld voor de uitvoering van de 
   politietaak, is bevoegd in de rechtmatige uitoefening van zijn bediening 
   geweld of vrijheidsbeperkende middelen te gebruiken, wanneer het daarmee 
   beoogde doel dit, mede gelet op de aan het gebruik hiervan verbonden 
   gevaren, rechtvaardigt en dat doel niet op een andere wijze kan worden 
   bereikt. Aan het gebruik van geweld gaat zo mogelijk een waarschuwing 
   vooraf.
2. De ambtenaar van politie, bedoeld in het eerste lid, heeft toegang tot 
   elke plaats, voor zover dat voor het verlenen van hulp aan hen die deze 
   behoeven, redelijkerwijs nodig is.
3. De ambtenaar van politie, bedoeld in het eerste lid, is bevoegd tot het 
   onderzoek aan de kleding van personen en het onderzoek van de voorwerpen 
   die personen bij zich dragen of met zich mee voeren bij de uitoefening 
   van een hem wettelijk toegekende bevoegdheid of bij een handeling ter 
   uitvoering van de politietaak, indien uit feiten of omstandigheden 
   blijkt dat een onmiddellijk gevaar dreigt voor hun leven of veiligheid 
   of die van de ambtenaar zelf of van derden, en dit onderzoek 
   noodzakelijk is ter afwending van dit gevaar.  
4. De ambtenaar van politie, bedoeld in het eerste lid, is bevoegd een te 
   vervoeren of in te sluiten persoon aan zijn kleding te onderzoeken op 
   de aanwezigheid van voorwerpen die een gevaar voor de veiligheid van 
   betrokkene of voor anderen kunnen vormen, alsmede daartoe de voorwerpen 
   te onderzoeken die betrokkene bij zich draagt of met zich mee voert.  
5. De uitoefening van de bevoegdheden, bedoeld in het eerste tot en met 
   vierde lid, dient in verhouding tot het beoogde doel redelijk en gematigd 
   te zijn.       
```

#####Artikel 8 | Vorderen inzage identiteitsbewijs
```
Een ambtenaar van politie die is aangesteld voor de uitvoering van de 
politietaak, is bevoegd tot het vorderen van inzage van een 
identiteitsbewijs als bedoeld in artikel 1 van de Wet op de 
identificatieplicht van personen, voor zover dat redelijkerwijs 
noodzakelijk is voor de uitvoering van de politietaak.
```

#####Artikel 9 | Ambtsinstructie
```
1. Bij algemene maatregel van bestuur wordt een ambtsinstructie voor de politie 
   vastgesteld.
2. In de ambtsinstructie worden regels gesteld ter uitvoering van de artikelen 
   6 en 7.
3. Bij of krachtens algemene maatregel van bestuur worden nadere regels gesteld 
   omtrent maatregelen waaraan rechtens van hun vrijheid beroofde personen met 
   het oog op hun insluiting kunnen worden onderworpen, voor zover dit 
   noodzakelijk is in het belang van hun veiligheid of de veiligheid van 
   anderen.
```

#### HOOFDSTUK 3. Het beleid ten aanzien van de politie en de organisatie van de politie

#####Artikel 22 | 
```
Bij of krachtens algemene maatregel van bestuur worden regels gesteld omtrent 
de bewapening, de uitrusting en de kleding van de ambtenaren van politie.
```

#####Artikel 27 | Taak korpschef
```
1. De korpschef is belast met de leiding en het beheer van de politie. 
   De korpschef legt over de uitoefening van zijn taken en bevoegdheden 
   verantwoording af.
2. De korpschef vertegenwoordigt de politie in en buiten rechte.   
```

#####Artikel 48 | Rangen
```
Bij algemene maatregel van bestuur worden regels gesteld omtrent de rangen van 
de politie en tekens van bijzondere verdiensten.
```
# Wet wapens en munitie

### § 1 | Algemene bepalingen

#####Artikel 1 | Begripsbepaling
```
In deze wet wordt verstaan onder:
1° vuurwapen: een voorwerp bestemd of geschikt om projectielen of stoffen door 
   een loop af te schieten, waarvan de werking berust op het teweegbrengen van 
   een scheikundige ontploffing of een andere scheikundige reactie;
2° munitie: patronen en andere voorwerpen, bestemd of geschikt om een 
   projectiel of een giftige, verstikkende, weerloosmakende, traanverwekkende 
   of soortgelijke stof door middel van een vuurwapen af te schieten of te 
   verspreiden, alsmede projectielen, bestemd om afgeschoten te worden door 
   middel van een vuurwapen;
3° binnenkomen en uitgaan: het binnen het grondgebied van Los Santos komen, 
   respectievelijk het verlaten van het grondgebied van Los Santos;
4° doorvoer: binnenkomen gevolgd door uitgaan;
5° vervoer van een wapen: het op de openbare weg of andere voor het publiek 
   toegankelijke plaatsen bij zich hebben van een wapen dat zodanig is verpakt, 
   dat het niet voor onmiddellijk gebruik kan worden aangewend; vervoer van 
   munitie: het op de openbare weg of andere voor het publiek toegankelijke 
   plaatsen bij zich hebben van munitie;
6° dragen van een wapen: het op de openbare weg of andere voor het publiek 
   toegankelijke plaatsen bij zich hebben van een wapen anders dan voor vervoer 
   in de onder 6° bedoelde zin;
7° overdragen: het aan een ander doen overgaan van de feitelijke macht.
```

#####Artikel 2 | Categorieën wapens & munitie
```
1. Wapens in de zin van deze wet zijn de hieronder vermelde of 
   overeenkomstig dit artikellid aangewezen voorwerpen, onderverdeeld 
   in de volgende categorieën. 

      Categorie I
         1° switchblade;
         2° boksbeugel en geluiddemper voor vuurwapens.

      Categorie II
         1° vuurwapens die niet onder een van de andere categorieën vallen;
         2° vuurwapens, geschikt om automatisch te vuren;
         3° voorwerpen waarmee door een elektrische stroomstoot personen 
            weerloos kunnen worden gemaakt of pijn kan worden toegebracht, 
            met uitzondering van medische hulpmiddelen;
         4° voorwerpen, bestemd voor het treffen van personen met giftige, 
            verstikkende, weerloosmakende, traanverwekkende en soortgelijke 
            stoffen, met uitzondering van medische hulpmiddelen en van 
            vuurwapens in de vorm van geweren, revolvers en pistolen, 
            bestemd voor het afschieten van munitie met weerloosmakende 
            of traanverwekkende stof;
         5° voorwerpen bestemd voor het treffen van personen of zaken door 
            vuur of door middel van ontploffing.

      Categorie III
         1° vuurwapens in de vorm van geweren, revolvers en pistolen voor 
            zover zij niet vallen onder categorie II sub 2° of 4°.

      Categorie IV
         1° dolk, mes;
         2° machete;
         3° wapenstok;
         4° Voorwerpen waarvan, gelet op hun aard of de omstandigheden 
            waaronder zij worden aangetroffen, redelijkerwijs kan worden 
            aangenomen dat zij zijn bestemd om letsel aan personen toe 
            te brengen of te dreigen en die niet onder een van de andere 
            categorieën vallen.

2. Munitie in de zin van deze wet is, onderverdeeld in de 
   volgende categorieën: 

      Categorie I
      (Vervallen)

      Categorie II 
         1° munitie die uitsluitend geschikt voor vuurwapens van categorie II 
            is;
         2° munitie die een giftige, verstikkende, weerloosmakende, 
            traanverwekkende of soortgelijke stof verspreidt, met uitzondering 
            van munitie met weerloosmakende of traanverwekkende stof, bestemd 
            voor vuurwapens in de vorm van geweren, revolvers en pistolen;
         3° munitie voorzien van een projectiel waarmee een pantserplaat kan 
            worden doorboord, munitie voorzien van een projectiel met brandsas 
            of met een explosieve lading, alsmede de voor deze munitie bestemde 
            projectielen;
         4° munitie voor geweren, revolvers en pistolen voorzien van 
            expanderende projectielen, alsmede de voor deze munitie bestemde 
            projectielen, behalve wanneer het voor de jacht of de schietsport 
            bestemde munitie of projectielen betreft.

      Categorie III
         Alle overige munitie. 
```

#####Artikel 3 | Onderdelen en hulpstukken
```
1. De bepalingen betreffende wapens zijn mede van toepassing op hulpstukken die 
   specifiek bestemd zijn voor die wapens, de essentiële onderdelen van 
   vuurwapens en op de onderdelen van wapens die van wezenlijke aard zijn.
2. De bepalingen betreffende munitie zijn mede van toepassing op onderdelen van 
   die munitie, voorzover geschikt om munitie van te maken.
```

### § 3 | Bepalingen voor wapens van categorie I

#####Artikel 13 | Categorie I
```
1. Het is verboden een wapen van categorie I te vervaardigen, te transformeren, 
   voor derden te herstellen, over te dragen, voorhanden te hebben, te dragen, 
   te vervoeren, te doen binnenkomen of te doen uitgaan.
2. Het United States Department of Justice kan, ontheffing verlenen van een 
   of meer verboden genoemd in het eerste lid, met het oog op:
   a. gebruik door de politie en de overige openbare dienst;
   b. onderwijs ten behoeve van de politie en de overige openbare dienst.
3. Met [STRAFMAAT] wordt gestraft hij die handelt in strijd met het 
   eerste lid.
```

### § 5 | Vervoer van wapens en munitie van de categorieën II en III

#####Artikel 22 | Vervoer categorie II en III
```
1. Het is verboden een wapen of munitie van de categorieën II en III te 
   vervoeren.
2. Met [STRAFMAAT] wordt gestraft hij die handelt in strijd met het 
   eerste lid.
```

### § 6 | Voorhanden hebben en dragen van wapens en munitie van de categorieën II, III en IV

#####Artikel 26 | Voorhanden hebben categorie II en III
```
1. Het is verboden een wapen of munitie van de categorieën II en III voorhanden 
   te hebben.
2. Met [STRAFMAAT] wordt gestraft hij die handelt in strijd met het 
   eerste lid.   
```

#####Artikel 27 | Dragen categorie II, III en IV
```
1. Het is verboden een wapen van de categorieën II, III en IV te dragen.
2. Met [STRAFMAAT] wordt gestraft hij die handelt in strijd met het 
   eerste lid.
```

### § 7 | Overdracht en verkrijging van wapens en munitie van de categorieën II, III en IV

#####Artikel 31 | Overdragen categorie II en III
```
1. Het is verboden een wapen of munitie van de categorieën II en III over 
   te dragen.
2. Met [STRAFMAAT] wordt gestraft hij die handelt in strijd met het 
   eerste lid.   
```

### § 11A | Opsporing

#####Artikel 49 | Doorzoeking
```
De opsporingsambtenaren kunnen te allen tijde op plaatsen waar zij 
redelijkerwijs kunnen vermoeden dat wapens of munitie aanwezig zijn, 
ter inbeslagneming doorzoeking doen.
```

#####Artikel 50 | Openen verpakking
```
1. De opsporingsambtenaren zijn bevoegd te vorderen dat de verpakking van 
   goederen, met inbegrip van reisbagage, wordt geopend, indien daartoe 
   redelijkerwijs aanleiding bestaat op grond van:
   a. een gepleegd strafbaar feit waarbij wapens zijn gebruikt;
   b. een gepleegde overtreding van de artikelen 13, 26 of 27;
   c. aanwijzingen dat een strafbaar feit als bedoeld onder a of b 
      zal worden gepleegd.
2. De in het eerste lid bedoelde bevoegdheid kan slechts worden uitgeoefend 
   tegen bepaalde personen, indien daartoe jegens hen aanleiding bestaat.       
```

#####Artikel 51 | Onderzoek vervoermiddelen
```
1. De opsporingsambtenaren zijn bevoegd vervoermiddelen te onderzoeken indien 
   daartoe redelijkerwijs aanleiding bestaat op grond van:
   a. een gepleegd strafbaar feit waarbij wapens zijn gebruikt;
   b. een gepleegde overtreding van de artikelen 13, 26 of 27;
   c. aanwijzingen dat een strafbaar feit als bedoeld onder a of b zal worden 
      gepleegd.
2. De in het eerste lid bedoelde bevoegdheid kan slechts worden uitgeoefend 
   ten aanzien van bepaalde vervoermiddelen, indien daartoe jegens deze 
   aanleiding bestaat.
3. De opsporingsambtenaren kunnen van de bestuurders van voertuigen en van de 
   schippers van vaartuigen daartoe vorderen dat deze de vervoermiddelen tot 
   stilstand brengen, deze vervoermiddelen naar een door hen aangewezen 
   plaats overbrengen en overeenkomstig hun aanwijzingen terzake medewerking 
   verlenen.   
```

#####Artikel 52 | Inbeslagneming & Onderzoek kleding
```
1. De opsporingsambtenaren zijn te allen tijde bevoegd tot inbeslagneming van 
   daarvoor vatbare voorwerpen. Zij kunnen daartoe hun uitlevering vorderen.
2. De opsporingsambtenaren zijn bevoegd personen aan hun kleding te onderzoeken 
   indien daartoe redelijkerwijs aanleiding bestaat op grond van:
   a. een gepleegd strafbaar feit waarbij wapens zijn gebruikt;
   b. een gepleegde overtreding van de artikelen 13, 26 of 27;
   c. aanwijzingen dat een strafbaar feit als bedoeld onder a of b zal worden 
      gepleegd.
```